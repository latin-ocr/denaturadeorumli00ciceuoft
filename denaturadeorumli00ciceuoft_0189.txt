10

15

20

²5

30

35

ΜΒ. 111. cmxxxnrxxxiv. §wo-84. 163

in ipso Graeciae flore Pisistratus Ι At Phalaris, at Apollodorus
poenas sustulit. Multis quidem ante cruciatis et necatis. Et
praedones multi saepe poenas dant, nec tamen possumus dicere
non pluris captivos acerbe quam praedones necatos. Ana-
xarchum Democriteum a Cyprio tyranno excarnificatum accepi-
mus, Zenonem Eleae in tormentis necatum. Quid dicam de
Socrate, cuius morti inlacrimari soleo Platonem legens? Vi-
desne igitur deorum iudicio, si vident res humanas, discrimen
esse sublatum? Diogenes quidem Cynicus dicere solebat Har-
palum, qui temporibus illis praedo felix habebatur, contra deos
testimonium dicere, quod in illa fortuna tam diu viveret. Di-
onysius, de quo ante dixi, cum sanum Proserpinae Locris
expilavisset, navigabat S)·racusas; isque cum secundissumo
vento cursum teneret, ridens ‘Videtisne'‚ inquit, ‘amici,
quam bona a dis inmortalibus navigatio sacrilegis
detur?' quue homo acutus cum bene planeque percepisset,
in eadem sententia perseverabat. Qui cum ad Peloponnesum
classem appulisset et in fanum venisset Iovis Olympii, aureum
ei detraxit amiculum grandi pondere, quo Iovem ornarat e
manubiis Karthaginiensium tyrannus Gelo, atque in eo etiam
cavillatus est aestate grave esse aureum amiculum, hieme frigi-
dum, eique laneum pallium iniecit, cum id esse aptum ad omne
anni ternpus diceret. Idemque Aesculapii Epidauri barbam
auream demi iussit3 neque enim convenire barbatum esse
filium, cum in omnibus fanis pater inberbis esset. Etiam men· 84
sas argenteas de omnibus delubris iussit auferri, in quibus cum
more veteris Graeciae inscriptum esset BONORUM DEORUM, uti
se eorum bonitate velle dicebat. Idem Victoriolas aureas et
pateras coronasque, quae simulacrorum porrectis manibus susti-
nebantur, sine dubitatione tollebat eaque se accipere, non
auferre dicebat 3 esse enim stultitiam, a quibus bona precare-
mur⁷ ab iis porrigentibus et dantibus nolle sumere. Eundemque
ferunt haec, quae dixi, sublata de fanis in forum protulisse et
per praeconem vendidisse exactaque pecunia edixisse, ut, quod
quisque a sacris haberet, id ante diem certam in suum quidque

34

