10

¹5

20

25

30

ΜΒ. 1. cm».xxxlv‚xxxv. §g 94-99. 61

milia esse mundorum, sed innumerabilia ausus es dicere?
Ratio docuit. Ergo hoc te ratio non docebit, cum praestan-
tissima natura quaeratur, eaque beata et aeterna, quae sola
divina natura est, ut inmortalitate vincamur ab ea natura, sic
animi praestantia vinci, atque ut animi, item corporis? Cur
igitur, cum ceteris rebus inferiores simus, forma pares sumus?
ad similitudinem enim deorum propius accedebat humana vir-
tus quam figura. An quicquam tarn puerile dici potest (ut39·73
eundem locum diutius urgeam), quam si ea genera beluarum,
quae in rubro mari Indiave gignantur, nulla esse dicamus?
Atqui ne curiosissimi quidem homines exquirendo audire tam
multa possunt, quam sunt multa, quae terra, mari, paludibus,
fluminibus exsistunt 3 quae negemus esse, quia numquam vidi-
mus? Ipsa vero quam nihil ad rem pertinet, quae vos delec-
tat maxime, similitudo! Quid? canis nonne similis lupo?

atque, ut Ennius,
Simia quarn similis, turpissuma bestia, nobis!

at mores in utroque dispares. Elephanto beluarum nulla
prudentior ς at figura quae vastior? De bestiis loquor 3 quid? 98
inter ipsos homines nonne et simillimis formis dispares mores et
moribus simillime}- figura dissimilis? Etenim si semel, Vellei,
suscipimus genus hoc argumenti, attende, quo serpat. Tu
enim sumebas nisi in hominis figura rationem inesse non posse ;
sumet alius nisi in terrestri, nisi in eo, qui natus sit, nisi in eo,
qui adoleverit, nisi in eo, qui didicerit, nisi in eo, qui ex animo
constet et corpore caduco et infirmo, postremo nisi in homine
atque mortali. Quodsi in omnibus his rebus obsistis, quid est,
quod te forma una conturbet? His enim omnibus, quae proposui,
adiunctis ,in homine rationem esse et mentem videbas3 quibus
detractis deum tamen nosse te dicis, modo liniamenta maneant.
Hoc est non considerare, sed quasi sortiri, quid loquare. Nisi 99
forte ne hoc quidem attendis, non modo in homine, sed etiam
in arbore, quicquid supervacaneum sit aut usum non habeat,
obstare. Quam molestum est uno digito plus habere! Quid

