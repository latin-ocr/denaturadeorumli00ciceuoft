31

33

34

42 DE NATURA DEORUM.

neget posse, in Legum autem libris, quid sit omnino deus,

anquiri oportere non censeat. Quod vero sine corpore ullo.

deum vult esse, ut Graeci dicunt, ἀσώματον, id quale esse
possit, intellegi non potest3 careat enim sensu necesse est,
careat etiam prudentia, careat voluptate 3 quae omnia una cum
deorum notione comprehendimus. Idem et in Timaeo dicit
et in Legibus et mundum deum esse et caelum et astra et
terram et animos et eos, quos maiorum institutis accepimus 3
quae et per se sunt salsa perspicue et inter se vehementer
repugnantia. Atque etiam Xenophon paucioribus verbis eadem
sere peccat; facit enim in iis, quae a Socrate dicta rettulit,
Socratem disputantem formam dei quaeri non oportere, eun—

10

demque et solem et animum deum dicere, et modo unum, tum ‚

autem plures deos3 quae sunt isdem in erratis fere, quibus ea,

{gquae de Platone diximus. Atque etiam Antisthenes in eo

libro, qui physicus inscribitur, popularis deos multos, naturalem
unum esse dicens tollit vim et naturam deorum. Nec multo
secus Speusippus Platonem avunculum subsequens et vim
quandam dicens, qua onmia regantur, eamque animalem, evel-
lere ex animis conatur cognitionem deorum. Aristotelesque in
tertio de philosophia libro multa turbat a magistro suo Platone
non dissentiens 3 modo enim menti tribuit omnem divinitatem,
modo mundum ipsum deum dicit esse, modo alium quendam
praeficit mundo eique eas partis tribuit, ut replicatione quadarn
mundi motum regat atque tueatur, tum caeli ardorem deum
dicit esse non intellegens caelum mundi esse partem, quem alio
loco ipse designarit deum. Quo modo autem caeli divinus ille
sensus in celeritate tanta conservari pote t? ubi deinde illi tot
di, si numeramus etiam caelum deum ?icum autern sine cor-
pore idem vult esse deum, omni illum sensu privat, etiam ·pru-
dentia. Quo porro modo deus moveri carens corpore authuo
modo semper se movens esse quietus et beatus potest? Nec
vero eius condiscipulus Xenocrates in hoc genere prudentior,
cuius in libris, qui sunt de natura deorum, nulla species divina
describitur3 deos enim octo esse dicit, quinque eos, qui in

¹⁵

20

²5

30

35

ιθ

